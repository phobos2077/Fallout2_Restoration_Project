1:Háború.
2:A háború nem változik.
3:A világ vége szinte ugyanúgy következett be, ahogy megjósolták.
4:Túl sok ember, túl kevés élőhely és nyersanyag.
5:A részletek jelentéktelenek és értelmetlenek, az okok, mint mindig, tisztán emberiek.
6:2077-ben a Földről csaknem teljesen eltűnt az emberi élet.
7:Hatalmas tisztítótűz, egy emberi kezek csiholta atomszikra, mely gyorsan irányíthatatlanná vált.
8:Tűzeső hullott az égből.
9:A lángba borult kontinenseket forró óceánok nyelték el.
10:Az emberiség majdnem teljesen kihalt, a lelkek részévé váltak a háttérsugárzásnak, mely beborította a Földet.
11:A bolygóra évekig tartó néma sötétség ereszkedett.
12:Csak kevesen élték túl a pusztítást.
13:Néhányan elég szerencsések voltak, és védelmet találtak az óriási földalatti menedékekben.
14:Mikor a nagy sötétség véget ért, e menedékek kapui kinyíltak és a bennük élők előjöttek, hogy újrakezdjék életüket.
15:Az északi törzsek egyike is egy ilyen Menedékből származtatja magát.
16:Úgy tartják, hogy a falujuk alapítója - egy bizonyos "Menedéklakó" - egyszer megmentette a világot egy hatalmas gonosztól.
17:A legenda szerint ez a gonosz délen ébredezett.
18:Mindent megrontott, amihez hozzáért, embereket változtatott szörnyetegekké.
19:Pusztulása csak a Menedéklakó bátorságának volt köszönhető.
20:De mindeközben elvesztette barátait, többet szenvedett, mint bárki, feláldozva önmagát a világ megmentéséért.
21:Mikor végre visszatért otthonába, melynek megóvásáért oly sokat küzdött, az otthoniak száműzték.
22:Kitaszították.
23:Szembesítve mindazzal amitől féltek, valami mássá vált a szemükben...és nem volt többé a hősük.
24:Sajátjai által elűzetve nekivágott a pusztaságnak.
25:Messze északra vándorolt, míg el nem érte a nagy kanyonokat.
26:Ott alapított egy kis falut, Arroyót, ahol leélte hátralévő éveit.
27:Még egy generációval az alapítása után is, Arroyo békében élt a külvilágtól menedéket nyújtó kanyonok között.
28:Otthon. A te otthonod.
29:De a világban a háború okozta sérülések még nem gyógyultak be.
30:A sebek mélyek és most már Arroyoban is érezni őket.
31:Az élet Arroyóban hamarosan megváltozik… 
